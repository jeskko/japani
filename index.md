# Jeskkon Japanivinkit

*Sivusto saattaa sisältää kumppanuusohjelmalinkkejä erinäisiin varauspalveluihin.*

## Yleisohjeita

Nämä ohjeet pohjautuvat henkilökohtaisiin kokemuksiin mutta eivät välttämättä johda kaikkein halvimpaan mahdolliseen lopputulokseen, painoarvo asettuu jossain määrin käytännöllisyyden suuntaan.

- Operaattorien ulkomaanpaketit, tätä kirjoitettaessa erityisesti Elisan reissupaketti alkaa olla siinä hintatasossa, että nykyään ei vaikuta enää hankkia erillistä prepaid-simmiä tai vuokrawifi-laitetta paikan päältä.
- Jos kuitenkin haluat erillisen prepaid-simmin, omien havaintojen mukaan IIJMion travel sim on toimivuudeltaan varsin hyvä, tuotetta saa isommista elektroniikkatavarataloista (esim. Yodobashi, Bic Camera) ja vähän suurempaan hintaan lentokentiltäkin. Erillistä wifi-mokkulaa en ole kokenut luontevaksi, kun ladattavia laitteita tulee yksi lisää. Ryhmäetuakaan ei oikein tästä saa, kun sitten vaikeutuisi osaryhmissä kulkeminen huomattavasti. 
- Matkavaluutan vaihto Suomessa vaikuttaa olevan nykyään aika kalliihkoa verrattuna paikan päällä automaatista nostettuun rahaan. Suomalaiset kortit vaikuttavat toimivan ainakin Sevenbankin ja Japan Postin automaateissa hyvin. 
- Yleisesti ottaen maksukorttien toimivuus on viime vuosina parantunut huomattavasti, käteistä tarvitsee lähinnä muutamissa ravintoloissa ja joissakin ryokan-henkisissä majoitteissa.
- Suica-matkakortin saa nykyään kätevästi ainakin tuoreisiin Applen mobiililaitteisiin ja sen lataus käy näppärästi Apple Payllä. Suomessa helposti saatavilla olevia Apple Pay -yhteensopivia maksuvälineitä saa esimerkiksi Nordealta ja N26:lta. Suica toimii joukkoliikenteen lisäksi kätevästi myös useissa kaupoissa ja automaateissa.  
- Jos aiot kulkea yli yhden matkan viikon aikana Shinkansen-junalla, Japan Rail Pass -tuote tulee keskimäärin erillisiä junalippuja halvemmaksi. Toimivaksi testattuja myyjiä ovat esimerkiksi <https://www.japan-rail-pass.com/>, <http://www.jrpassonline.com/> ja <https://www.jrpass.com/>, kannattaa vertailla päivän hintaa eri toimijoiden välillä. 
 
## Kohdetietoutta

Tässä listatut kohteet ja majoitusratkaisut on testattu henkilökohtaisesti.

### Takayama

#### Majoitus

- **J-Hoppers Takayama** [Sivusto](http://takayama.j-hoppers.com/) [Booking.com](http://www.booking.com/hotel/jp/j-hoppers-hida-takayama-guest-house.html?aid=1485436)
    - Varsin mainio hostelli hyvällä sijainnilla ja ystävällisellä henkilökunnalla. Normaalien huoneiden lisäksi kaksi ensuite-huonetta, joissa oma wc/kylpyhuone, muissa yhteiset pesutilat. Jos haluat ensuiten, kannattaa olla tekemässä varausta heti varauskalenterin auetessa. Kannattaa myös harkita tarjolla olevaa Shirakawago-bussikierrosta.

#### Ruokailu

- **Ajikura Tengoku** [Sivusto](http://www.ajikura.jp/) [Foursquare](http://4sq.com/PD9fRE) [Tripadvisor](https://www.tripadvisor.fi/Restaurant_Review-g298113-d2461780-Reviews-Ajikura_Tengoku-Takayama_Gifu_Prefecture_Chubu.html)
    - Perheravintola-henkinen yakiniku-ravintola. Valoisa, siisti ympäristö ja oivalliset lihatuotteet. Hida beef -setit sangen maukkaita. Varaudu jonottamaan erityisesti viikonloppuisin.
- **Center for Hamburgers** [Sivusto](http://tiger-center4.com/) [Foursquare](http://4sq.com/jdPuMQ) [Tripadvisor](https://www.tripadvisor.com/Restaurant_Review-g298113-d2187027-Reviews-Center4_Hamburgers-Takayama_Gifu_Prefecture_Chubu.html)
    - Hyviä hampurilaissettejä, erikoisuutena hida beef -hampurilainen. Turistikaudella ja viikonloppuisin kannattaa varata pöytä etukäteen.
- **Jakuson** [Sivusto](http://2nd.geocities.jp/jakson0jakson/) [Foursquare](http://4sq.com/i7aiK0) [Tripadvisor](https://www.tripadvisor.com/Restaurant_Review-g298113-d2243202-Reviews-Jakuson-Takayama_Gifu_Prefecture_Chubu.html)
    - Erinomaista Curryriisiä.
- **Mametengu** [Sivusto](http://www.mametengu.com/) [Foursquare](http://4sq.com/bll7yq) [Tripadvisor](https://www.tripadvisor.com/Restaurant_Review-g298113-d1696797-Reviews-Mametengu_Honten-Takayama_Gifu_Prefecture_Chubu.html)
    - Mainiot Ramen- ja Tsukemen-annokset.
- **Salute** [Sivusto](http://salutetakayama.wixsite.com/salute) [Foursquare](http://4sq.com/1KwR642) [Tripadvisor](https://www.tripadvisor.fi/Restaurant_Review-g298113-d8497585-Reviews-Pizzeria_Bar_Salute-Takayama_Gifu_Prefecture_Chubu.html)
    - Herkullista napolilaistyylistä pizzaa.

#### Lämpimiä vesiä

- [Yuutopia](http://yutopia-takayama.net/english.html) - Kiva paikallissentoo
- [Hidamari no Yu](http://hidamarinoyu.com/)

#### Muuta nähtävää

- Miellyttävä ja rentouttava yleisilmapiiri, tekee hyvää suurkaupunkeja ennen/jälkeen.
- Vanha kaupunki myymälöineen ja sakepanimoineen. Yhtenä erityismainintana [Harada Sake Brewery](http://www.sansya.co.jp/) ([Foursquare](http://4sq.com/gVR2LL)), jossa tarjolla oleva 200 jenin maistelusetti on havaittavan hyvä hinta-laatu -suhteeltaan. 
- Higashiyaman kävelyreitti, kivat maisemat.
- Lähistöllä olevia varteenotettavia kohteita, osa vaatii vuokra-auton käyttöä:
    - Shirakawago
    - [Mt. Hotakadake](http://shinhotaka-ropeway.jp.e.uk.hp.transer.com/)
    - [Hida Great Limestone Cave](http://www.syonyudo.com/en/) 
